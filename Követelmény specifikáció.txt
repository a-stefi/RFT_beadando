ATM Szimulátor – Ráfázol Bank követelményspecifikáció

1. Jelenlegi helyzet:
A Ráfázol Bank jelenleg kizárólag személyes ügyfélszolgálaton keresztül, papíralapon intézi az ügyfelek készpénzforgalmát. Az ügyfeleknek sorban kell állniuk egyenleglekérdezéshez, pénzfelvételhez és befizetéshez is. A tranzakciókat az ügyintézők manuálisan vezetik egy központi főkönyvben, ami lassú, hibalehetőségeket rejt, és csak nyitvatartási időben érhető el. A bank célja a digitális átállás megkezdése egy desktop alapú szimulációs szoftverrel, amely kiváltja a pénztárosok munkáját.

2. Vágyálom rendszer:
Szeretnénk egy modern, Windows környezetben futó, önkiszolgáló ATM (Automated Teller Machine) szimulációs alkalmazást. A rendszer célja, hogy az ügyfelek önállóan, biztonságos azonosítás után kezelhessék pénzügyeiket. Fontos, hogy a szoftver ne igényeljen bonyolult szerverinfrastruktúrát, a prototípus fázisban az adatokat helyi állományban (JSON) tárolja. A felület legyen letisztult, tükrözze a bank arculatát (sárga/fekete színek, logó), és legyen alkalmas érintőképernyős vagy egeres használatra is. Kiemelt igény a "Gyorspénz" funkció a tranzakciók gyorsítására, valamint a papírmentes (digitális fájl alapú) bizonylatolás.

3. Jelenlegi üzleti folyamatok (Manuális):

3.1. Ügyfél regisztráció
Jelenleg az ügyfél kitölt egy papírt, az ügyintéző ellenőrzi a születési dátumot (csak 14 év felettiek nyithatnak számlát), majd kézzel beírja az adatokat a nagykönyvbe.

3.2. Pénzfelvétel
Az ügyfél szóban kéri az összeget -> Ügyintéző megnézi a füzetben az egyenleget -> Ha van fedezet, átadja a pénzt -> Beírja az új egyenleget.

3.3. Tranzakciókövetés
Az ügyfél nem látja a korábbi tranzakcióit, csak ha kikéri a bankkivonatot postán.

4. Igényelt üzleti folyamatok (Szoftveres):

4.1. Regisztráció és Belépés

4.1.1. Új ügyfél regisztrációja: A szoftveren belül lehessen új fiókot létrehozni. A rendszernek szigorúan validálnia kell az adatokat:

Felhasználónév és Születési hely: Csak betűk, utóbbi nagy kezdőbetűvel.

Telefonszám: Magyar formátum (0620/30/70) ellenőrzése.

Korhatár: 14 év alatti személy rendszer általi elutasítása.

Egyediség: Már létező bankszámlaszámra ne engedjen regisztrálni.

4.1.2. Biztonságos belépés: Számlaszám és PIN kód párossal.

Védelmi mechanizmus: 3 hibás próbálkozás után a rendszer tiltsa le a belépést 30 másodpercre, visszaszámlálóval jelezve a hátralévő időt.

4.1.3. Elfelejtett jelszó: Lehetőség legyen a PIN kód módosítására a felhasználónév és számlaszám ismeretében.

4.2. Pénzügyi műveletek
4.2.1. Egyenleg lekérdezés: Egy gombnyomásra jelenjen meg az aktuális egyenleg felugró ablakban. 4.2.2. Pénzfelvétel (Egyedi): Tetszőleges összeg megadása beviteli mezőben. Fedezethiány esetén a rendszer adjon hibaüzenetet. 4.2.3. Pénzfelvétel (Gyorspénz): Dedikált gombok a leggyakoribb címletekhez (5.000, 10.000, 20.000, 50.000, 100.000, 150.000 Ft), hogy a gépelés mellőzhető legyen. 4.2.4. Befizetés: Összeg megadása után az egyenleg azonnali növelése.

4.3. Adminisztráció és Nyomonkövetés
4.3.1. Tranzakciós napló: Az ATM főképernyőjén listázni kell az eddigi műveleteket (típus + pontos időbélyeg). A lista legyen elrejthető/megjeleníthető a privát szféra védelme érdekében. 4.3.2. Felhasználói adatok: Külön ablakban megtekinthetőek legyenek a profiladatok (Név, Szül. idő, stb.). 4.3.3. Bizonylat nyomtatás: Minden pénzügyi művelet (felvét/befizetés) végén a rendszer kérdezze meg: "Kér bizonylatot?". Igen válasz esetén generáljon egy .txt fájlt az aktuális Windows felhasználó Asztalára, amely tartalmazza a tranzakció részleteit és a bank fejlécét.

5. A rendszerre vonatkozó szabályok és technikai elvárások:
Platform: Windows Desktop alkalmazás (WPF technológia).

Keretrendszer: .NET 8.0.

Adattárolás: Helyi users.json fájlban (perzisztens adattárolás, újraindítás után is megmaradó adatok).

Felület (UI/UX):

Induláskor "Splash Screen" (töltőképernyő) animált folyamatjelzővel.

Márkahű megjelenés: Bank logó használata, sárga (#FFFFD205) gombok és kiemelések.

6. Követelménylista (Requirement List):

ID - Követelmény megnevezése - Leírás - Prioritás

K01 - Offline működés - "A rendszernek internetkapcsolat nélkül, helyi adatbázissal kell működnie." - Magas
K02 - Validált Regisztráció - "Szigorú beviteli ellenőrzés (Regex, Date check) a regisztrációs űrlapon."- Magas
K03 - Brute-force védelem - 3 hibás PIN kód után időzített tiltás (Timer használata). - Magas
K04 - Dinamikus naplózás - A tranzakciók valós időben kerüljenek a listába és a JSON fájlba. - Közepes
K05 - Gyorspénz funkció - 6 db előre definiált összeg gomb. - Közepes
K06 - Bizonylat generálás - Szöveges fájl (TXT) mentése a Desktop-ra dátumbélyeggel. - Alacsony

7. Fogalomszótár:

WPF (Windows Presentation Foundation): A megkívánt grafikus felületi technológia.

JSON Repository: Olyan adattárolási módszer, ahol az objektumokat szöveges állományba sorosítjuk ki.

Splash Screen: Az alkalmazás indításakor megjelenő, a felhasználó várakoztatását szolgáló ablak.

Operatív tranzakció: Olyan művelet, amely megváltoztatja az ügyfél egyenlegét (Befizetés/Kivét).

